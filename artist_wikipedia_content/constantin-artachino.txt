Constantin Artachino (n. 7 noiembrie 1870, Giurgiu, România, România – d. 9 februarie 1954, București, România) a fost un pictor român, unul din membrii fondatori ai Societății Tinerimea artistică.

A fost fiul lui Domenico Artachino, cu ascendenți originari din portul Artachi de la Marea Marmara. În 1877, la izbucnirea Războiului de Independență, întreaga familie s-a refugiat la București.[2]

După ce a absolvit 4 clase primare, părinții l-au înscris la Școala de Comerț, unde profesorii i-au descoperit aptitudinea lui pentru desen. Cu sprijinul material din partea unui unchi a început să urmeze, concomitent cu Școala de Comerț, și școala de Belle Arte sub îndrumarea pictorilor Theodor Aman[2] și George Demetrescu Mirea[3]. Theodor Aman l-a sfătuit să semneze Artakino, pentru ca numele lui să nu fie pronunțat în străinătate Artașino, după ortoepia franceză[4],

După ce a primit o bursă de 4 ani[5] pentru studii în străinătate, din partea bancherului Zerleti, a plecat la Paris unde s-a înscris la Academia Julian și a studiat cu L. Doucet, Corot, W. Bouguereau și Brantôt lucrând la Fontainebleau și Barbizon[3]. În perioada studiilor a vizitat orașele Veneția și Milano, iar mai târziu, Londra. Rămânând fără bursă, a fost nevoit să revină în România, unde a expus, cu succes, și a reușit să vândă multe lucrări. Cu banii câștigați a plecat într-o călătorie la Constantinopol.[2]

La 2 mai 1896, din inițiativa lui Ștefan Luchian, s-a deschis la București, "Expoziția artiștilor independenți", al cărei manifest era semnat de Ștefan Luchian, alături de un grup de prieteni (Constantin Artachino, Al. Bogdan-Pitești și Nicolae Vermont). La Expoziția Artiștilor Independenți din 1896 au expus tineri artiști, între care și Constantin Artachino, care fuseseră refuzați la Salonul Oficial, deschis în același timp[6].

Împreună cu alți pictori ai vremii, printre care Nicolae Vermont și Ștefan Luchian, Artachino organizează în iulie 1897[7] o societate denumită Societatea pentru dezvoltarea artelor în România – "Ileana".[2]

A fost membru fondator al societății Tinerimea artistică înființată la 3 decembrie 1901[8] de un grup de pictori, între care Ștefan Luchian, Nicolae Vermont, Arthur Verona[9],  Frederic Storck, Ștefan Popescu[10] și Gheorghe Petrașcu[11]. Gruparea milita pentru o artă realistă, pentru subiecte luate din viața țăranilor, a oamenilor de rând[12].

După un examen a ocupat postul de profesor la catedra de desen, după natură și antic, la Școala de Arte Frumoase din Iași. După anul 1920, a fost transferat la Școala de Belle Arte din București, unde a predat până în anul 1935, când a fost pensionat pentru limită de vârstă. A continuat să picteze și să expună.[2]

În 1951, pentru a putea fi acceptat la expoziția anuală de la sala Dalles, în plină epocă a realismului socialist, bătrânul Artachino a trebuit să picteze un tablou înfățișând o muncitoare citind ziarul "Scânteia".[4]

În anul 1954, pe 9 februarie, a murit subit, la vârsta de 84 de ani.[2]

A abordat toate stilurile sfârșitului de secol al XIX-lea, înregistrând influențe din academism, impresionism, postimpresionism ori simbolism, curente cu care a luat contact în timpul studenției ori ulterior, în anii maturității artistice.[13]

Pe lângă multitudinea de picturi de șevalet create de-a lungul vieții, a contribuit și la pictarea a două biserici:





 • Eugen Lovinescu • Sincronism

Avangarda artistică românească • Grupări artistice • Secolul 20 în România • Mișcări și genuri artistice • Mișcări artistice românești

Format:Academism

Avangarda artistică românească • Grupări artistice • Secolul 20 • Mișcări și genuri artistice • Impresionism • Postimpresionism

Listă de artiști plastici postimpresioniști • • Avangarda artistică românească • • Grupări artistice • Secolul 20 în România • Modernism • Minimalism • Postmodernism • Structuralism

Format:Simbolism

