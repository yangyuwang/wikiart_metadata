Nemanja Vučković (Surdulica, 1990) je srpski slikar.

Nemanja Vučković rođen  6. januara 1990. godine u Surdulici. Osnovnu i srednju školu završio je u Surdulici. Završio je Fakultet primenjenih umetnosti, a 2017. postao Master likovni umetnik,  pri IUNP na departmanu u Nišu. Sada je na doktorskim studijama u oblasti slikarstva. 

Do sada je imao dvadeset tri samostalne izložbe u zemlji i inostranstvu. Učesnik je preko trideset grupnih izložbi, borio je na mnogim likovnim kolonijama i simpozijumima. Njegovi radovi nalaze se kod ljubitelja umetnosti u privatnim i javnim kolekcijama.

Radi velike formate, a njegov rad zasniva se na traženju veze između energije prirode i ljudske energije u trenutku stvaranja. Nemanjin rad povezuje se sa slikama fovizma i apstraktnog ekspresionizma, bavi se slikom, crtežom, grafikom kao i pedagoškim radom.

Član je ULUS-a od 2020. godine. Njegova izložba u Galeriji Kuće legata u Beogradu, bila je u nominaciji za Politikinu nagradu, u kategoriji za najbolju izložbu u 2021. godini.

Poslednju njegovu izložbu u Beogradu, nakon Beča i Salcburga, otvorila je istoričar umetnosti, muzejski savetnik i pomoćnik direktora Narodnog muzeja Srbije Ivana Vijatov.

Osvojio je drugo mesto za crtež na VI Međunarodno bijenale crteža, Memorijalne galerije „Dušan Starčević” u Smederevskoj Palanci.

2024 - Beograd, Ambasada Italije, „Moda i održivost”

2023 - Beč, Austrija, Marriott Hotel, Dan državnosti Republike Srbije, „Slobodan let”

2021 - Kotor, Crna Gora, Gradska galerija Kotor, IV Festival svjetlosti „Zasjaće palaci”.

2019 - Beč, Austrija, Međunarodni Bazar u Ujedinjenim nacijama (UN) u Beču, UN Centar
