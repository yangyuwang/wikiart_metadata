Jef Jozef Verheyen (Itegem 6 juli 1932 – Apt, 2 maart 1984) was een Belgisch kunstschilder.

Verheyen studeerde aan de Koninklijke Academie voor Schone Kunsten te Antwerpen en aan het Hoger instituut in de klassen schilderen, tekenen en keramiek (bij Olivier Strebelle, 1946-1954). Aan dat instituut leerde hij zijn latere vrouw Dani Franque kennen. 

In 1954 openden ze samen een keramiekatelier-winkel: L'atelier 14, tegenover het Rubenshuis. Vanaf 1956 namen ze met keramiek samen deel aan verscheidene tentoonstellingen en salons in België. Verheyen schilderde meer en meer en reisde naar Milaan, waar hij Piero Manzoni, Roberto Crippa en Lucio Fontana ontmoette. Verheyen was een van de medeoprichters van G-58. Hij publiceerde "Essentialisme" en werkte in Antwerpen met onder andere Paul De Vree, Guy Vandenbranden en Engelbert Van Anderlecht aan de "Nieuwe Vlaamse School". Met Van Anderlecht schilderde hij een reeks van 10 schilderijen: Ni l'un ni l'autre. Hij leerde in het Hessenhuis Günther Uecker kennen en vanaf begin jaren 60 nam hij deel aan de talrijke Zero-tentoonstellingen. Jef Verheyen werkte samen met de leden van Zero en speelde een belangrijke rol als contactpersoon van de groep en de kunstenaars in België.

In 1974 vestigde Verheyen zich met zijn gezin in het zuiden van Frankrijk. Er komen retrospectieve tentoonstellingen in Brussel: P.S.K. en Genève. Begin jaren 80 publiceerde hij gravures met teksten van Ivo Michiels en Guy Vaes. 

Verheyen overleed in 1984 op 51-jarige leeftijd na een hartaanval op de tatami.

Hij publiceerde teksten en werken (grafiek) in map- en boekvorm:
